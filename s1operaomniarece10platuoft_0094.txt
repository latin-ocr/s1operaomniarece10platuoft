XC PROLEGOMENA

adversus eos, qui impie de diis eorumque veneratione
sentiant. Docetur igitur luculentissime, sed tamen
ita, ut disputatio popularis sit et vulgarium hominum
captui accommodata, primum quidem esse deos,
deinde eosdem rerum humanarum gerere curam, de-
nique turpissimae esse superstitionis argumentum , si
qui putent, posse eos precibusac votis flecti aut
donis et largitionibus corrumpi. —— lam vero locus
de diis eorumque cultu posteaquam satis explicatus
est, inde ab inito libri undecimi oratio defer-
tur ad negotia civilia varii generis et iura privata
dilucidanda atque legibus definienda. Agitur enim
de rebus depositis vel amissis, de servis et libertis,
de rerum emtione venditione, de locatione con-
ductione, de testamentis ac tutelis, de abdicationibus
et divortiis, de veneficiis, incantationibus, ceteris arti-
bus magieis, et quae sunt id genus alia. Quae om-
nia paene promiscue sunt exposita, ordine minus
accurate servato. Atque in similium rerum tracta-
tione pergitur etiam libro duodecimo. Ibi enim
principio de furtis et de militaris disciplinae con-
temtu ac violatione agitur. Deinde disputatur de
censura magistratuum atque civium tum viventium
tum mortuorum agenda, deque magistratibus ad
id munus obeundum creandiS. Exponitur porro de
iureiurando et periurio et de poenis eorum, qui se
publicis muneribus subtraxerint. Tum inde a p. 949.
ed. Steph. de commercio cum aliis civitatibus mone-
tur simulque ostenditur, quantum peregrinationes a
viris sapientibus in alienas terras susceptae quum ad
civilem prudentiam tum ad emendandum statum civi-
tatis habere possint. Porro de excipiendis hospiti-
bus disputatur, quorum varia genera discernuntur.
Praeterea subiiciuntur leges de fideiussione, de re-·
rum furtivarum vel amissarum in domo aliena quae-
stionibus, de rebus usu capiendis ac praescriptioni-
bus, de testium vel actorum in iudiciis summotione,
de prohibitione sociorum certaminis a theatro, de
furti celatione, de sodalitatibus et conspirationibus
contra rempublicam factis, d‘eque crimine eorum, qui
in reipublicae administratione dona accipiant. Postremo
disseritur adhuc de tributis et vectigalibus, de sumtu in
rebus sacris prudenter temperando, de variis iudiciorum
gradibus, de iudicum officiis, de factorum iudiciorum ac

