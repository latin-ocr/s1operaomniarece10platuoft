DE LEGIBUS etc. XLVII

esse quae ad Leges Platonis pertineant, id plane de-
stituitur omni verisimilitudine, quandoquidem ibi
Stagirites, praeterquam quod plurimas Platonis sen-
tentias passim singulatim memorat, etiam universi
operis censuram longiore disputatione instituit. Quid
igitur? Qui tandem fieripotuisse existimabimus, ut
non modo per universum opus passim intersererentur,
quae ad Leges Platonis referuntur, sed etiam totus
ille locus Libr. II. c. 3. vel. 4. ubi universe eontra
Platonis Leges disputatur, per malam fraudem in-
veheretur? Nimirum est istud quidem adeo veridis-
simile, ut citius credere fas sit totam Politicorum
scriptionem Stagiritae esse per fraudem suppositam3
quod tamen nemo dum facere sustinuit. Nec vero
Zellerus l. c. huic rationi quidquam tribuit, qui
aliam potius viam ingressus est, quo fides et aucto-
ritas testimonii Aristotelici subverteretur, in quo ei
nuper accessit etiam Suckowius. Etenim statuit
ille vel mero arbitrio suo ponit, Aristotelem de Le-
gum origine facile potuisse falli et in fraudem induci
propterea, quod quum statim post mortem Platonis
ad Hermiam, tyrannum Atarnensem, profectus sit et
inde ab illo tempore diutius Athenis abfuerit, factum
videatur, ut interim Leges ab fraudulento aliquo ho-
muncione conscriberentur et sub nomine Platonis in
publicum emitterentur. Ex quo ille continuo conclu-
dit, Aristotelis hac in caussa auctoritatem admodum
suspectam, imo etiam nullam videri debere. Atqui
nos quidem argumentationem istam viri doctissimi
adeo esse levem arbitramur, ut vi probandi penitus
careat. Nam si Leges, id quod ipse criticus largitur,
non ita multo post Platonis obitum in lucem prodie-
runt - prodierunt autem, si Isocrati fides est, ma-
nifesto iam ante annum 346. a. Ch. n. â€” qui tan-
dem fieri potuisse existimabimus, ut quis statim
post Platonis obitum stilo confestim arrepto opus tam
spissum et operosum exararet et nomine suo celato
in publicum protruderet? Nimirum potuit illud pro-
fecto haudquaquam subitaria aut tumultuaria opera
confici, licet non plane sit expolitum3 est enim non
modo mole sua grandius sed etiam largissimis et
exquisitissimis doctrinae copiis iisque satis apte dis-
positis adeo refertum, ut paucissima antiquitatis
monumenta hoc nomine cum eo comparari queant.

