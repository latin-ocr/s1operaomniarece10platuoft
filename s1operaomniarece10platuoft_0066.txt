LXII PROLEGOMENA

boni speciem et exemplar omnibus partibus absolu-
tam admirarentur. Aliter vero alteram civitatem iu-
dicavit constituendam esse, quam pro rerum hu-
manarum fortuna et condicione voluit esse opti-
inam. Hanc enim ipsius vitae veritati tanquam funda-
mento cuidam superstruxit, ita quidem, ut optio data
esset optimae rerum conditionis, qualis mortalibus
contingere posse videretur. Itaque primum quidem
magistratus philosophos hic nullos induxit, quippe
quos videret non aliter nisi rarissime ‚ac singulari
quodam numinis divini beneficio posse exsistere.
Deinde instituta publica omnia propius ad ipsam vi-
tae veritatem attemperavit ideoque diligentius com-
paravit ad eorum similitudinem, quae in patriae suae
rebus publicis et aliis civitatibus Graecis praestan-
tissima haberentur. Haec enim quamquam nec in
absoluta illa republica neglexit, tamen in ista qui-
dem ad speciem summae perfectionis, quam animo
conceperat, liberius inflexit atque mutavit, hominum
xmorem et consuetudinem non quidem negligens, sed
tamen pro consilii sui ratione minus curans; in hac
autem ita tenuit ac respexit, ut ea ad ipsius vitae
usum et consuetudinem accommodate emendaret, per·
ficeret et ad perfectionis quam maximae laudem pro—
veheret. Quamquam nec in hac altera republica re-
iecit aut repudiavit ea, quae in rima civitate tam-
quam optima probasset, sed eadem ista, quantum
quidem vita communis in melius mutata ferre vide-
retur, constanter retinuit. Quocirca facile apparet,
utramque sane, quam finxit, civitatem esse praestan-
tissimam, sed hoc tamen discrimine', ut alteram pos-
sis vocare idealem, quippe quae ad summae per-
fectionis vel summi bom in vita humana expressi
speciem mente et animo conce tam informata et con—
stituta sit; alteram recte rea em dixeris, quando-
quidem ea et ad ipsius vitae veritatem et ad ο ti-
mae civitatis similitudinem simul comparata est idien-
que talis, quae, si quando inter homines revera
condatur, optima et praestantissima evasura sit.
Fuisse vero hanc Platonis de optima civitate sen-
tentiam multa sunt, quae luculente doceant. Nam
quum ex iis, quae de his rebus in Politico disserun-
tur, rem ita se habere intelligi liceat, tum etiam ex
ipsis Legum libris maxime fit perspicuum. Nam in

