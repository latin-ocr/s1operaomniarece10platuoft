1)ss LEGIBUS etc. CXXXIII

bet sese res profecto multo aliter. Exponitur enim
in Legibus utique de quattuor illis virtutibus pari
elegantia atque gravitate. Quamquam id fit non ea
ratione, ut alia atque alia virtus ordine deinceps il-
lustretur, eaque disputatione absoluta ad legum scri—
ptionem accedatur, sicuti optaverunt, qui Platoni
‘nuper propemodum· praescriptum iverunt, quem-
admodum ipsi disputari vellent, sed potius ita, ut
de virtutibus singulis Seorsum locis plane diversis,
' data quasi rei opportunitate ae per occasionem, dis-
seratur. Quod quanta cum sollertia ita institutum
sit, intra ostendetur, quo loco de argumenti tracta-
tione et arte disserendi in his libris adhibita pecu-
liari opera disputabitur. Etenim de fortitudine
quidem ·et temperantia duobus maxime libris
prioribus agitur. Ad sapientiam autem vel pru·
dentiam, posteaquam iam Libr. I. p. 631. C. sqq.
breviter de ea monitum est, sermo defertur Libr. 111.
inde a p. 657. E. Denique etiam iustitia Libr.
IV. p. 815. A. sqq. illustratur, ita quidem, ut etiam
Libr. IX. p. 839. C. sqq. imprimisque p. 863. Ε. -—
864. Β. nonnulla adiiciantur, quae ad eius vim et
naturam patefaciendam valeant. Itaque apparet quat-
tuor virtutes primarias sane variis locis explicari at-
que illustrari.

Iam vero si quaeris, qualis tandem sit haec vir-
tutis doctrina, fatendum quidem est, eam esse sim-
pliciorem magisque popularem, quam quae in Repu-
blica traditur, siquidem virtus non ex variis animi
facultatibus ut primitivis fontibus suis derivatur, si-
cuti quarto de κ Republica libro fieri meminimus.
Verumtamen eandem illam a Platonis sententia alie-
nam esse aut cum ea pugna-re, id vero tanto minus
licebit asseverare et contendere, quanto clarius cer-
tiusque demonstrari potest, quaecunque in ea singu-
laria videantur, sapientissime primario scriptionis eon-
silio convenienter immutata et correcta esse. Nam
ut rem paucis comprehendam, proposuit philosophus
.in his libris descriptionem quasi quandam virtutis
civilis et popularis, quam unam solam vidit
populi multitudini esse convenientem, ideoque nec¹ ne-
cessarium iudicavit cuiusque virtutis caussas subtilius
investigare. Retulit potius, ut res ipsa postulabat,
omnia fere ad τὴν ὀρθὴν δόξαν et ad sensum vom-

