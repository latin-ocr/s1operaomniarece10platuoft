XLII PRO LEGOMENA

risse, quod communiter profuturum sit, alios sinere
oportere in publicis conventibus perorare, ipsos vero
eorum, quae suadeant, aliquem anquirere praesidem
et adiutorem e numero illorum, qui et dicendo et
agendo simul valeant et magna hominum floreant
existimatione, siquidem habituri sint, qui consili-is suis
advertant animum. Haec igitur universi loci sen-
tentia est, qua percepta neminem temere dubitaturum
esse putamus, quin Isocrates omnino significaverit,
panegyricas orationes quamvis per se omnino laudabiles
tamen eventum si spectemus, ublice non magis esse
utiles, quam scripta philosopliorum de civitatum le-
gibus et constitutionibus composita, siquidem in tali
caussa non verbis tantum sed etiam facto opus sit.
Quocirca in transcursu non modo rhetorum civilium,
sed etiam philosophorum studia, qui suis de repu—
blica scriptis bonum publicum auctum et adiutum iri
sperare soleant, inania esse ait, quia sine potenti
adiutore eventu careant. Nam sophistarum nomine
philosophos esse insignitos, vel ex Aeschinis Orat.
adv. Tim. p. 118. ed. Bremi ξ. 71. constat, qui ibi
Socratem dixit sophistam; erat enim id cognomen-
tum per se non inhonestum aut ignominiosum, siqui-
dem illo omnes ii ornati sunt, qui in aliqua arte vel
doctrina excellerent, de qua re v. Muretus Schol.
in Cic. de Fin. Tom. 111. p. 839. ed. Ruhnk. Val-
cke nar. ad Eurip. Hippolyt. vers. 991. et Prolegg.
nostra ad Apolog. socr. p. 32. edit quart. Est autem
longe verisimillimum, imo etiam propter τῶν νόμων
et τῶν πολιτειῶν copulationem plane certum et in·-
dubium, oratorem istis verbis significasse opera Pla-
tonis πολιτείας et νόμων titulis inscripta, ut quae
tum vel maiorem quandam laudis celebritatem nacta
essent vel etiam recentis sapientiae gratia admodum
florerent, ut etiam Philip o nota esse potuerint.
Nam quominus de aliis phisssophorum scriptis cogi·
temus, vel hoc prohibet, quod illa aetate nemo prae-
ter Platonem extitit, qui in hoc genere scriptionis
elaboraret, licet superiore tempore utique exorti es-
sent, qui libros περὶ πολιτείας et περὶ ινόμων in pu—
blicum emitterent3 quorum catalogum confecit Car.
Frid. Neumannus in Prolegomenis ad Aristotelis
ΙῙολιτ ε a& ν (civitatum constitutionum) τὰ σωζόμενα,
p. 21. sqq. ltaque nostro quidem iudicio haud sane

