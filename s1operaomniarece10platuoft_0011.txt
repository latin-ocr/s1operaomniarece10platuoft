PRA EFATIO. VII

atque emendata ad posteritatem pervenerint, habeant-
que orationem facilem, politam, levem, elegantem,
quae virtute sua rerum etiam a commun-i intelligen-
tia longius abductarum ex licationem multum adiuvat3
tum Legum libri non mogo subinde laborant dictione
aspera, hiulca ac difficili, sed etiam multis modis
foede corrupti ac depravati sunt, ut emendationis
auxilio maxime indigeant. Itaque primum quidem
in hac eorum editione necessaria fuit uberior anno-
tatio critica, quae varietatem lectionum proponeret
quam plenissimam, omissis levioribus tantum scriba-
rum erroribus vel etiam iis, quae non saepius quam
semel aliqua admonitione indigerent, utpote semper
et ubique in iisdem codicibus constanter repetita.
Nimirum adiecto demum critico hoc apparatu effici
illud potuit, quod sane nobis spectandum fuit, utet
intelligeretur, quo fundamento niteretur orationis con-
formatio, qualis est exhibita, et vero etiam certius
perspiceretur, unde, si qua opus esset verborum emenda-
tione, praesidia eius atque auxilia repetenda essent.
Praeterea vero etiam Legum argumentum, ars et
compositio multum differt ab aliorum librorum Pla-
tonicorum rationibus. Continent enim illae immen-
sam quandam copiam et varietatem earum rerum,
quae ex historia et antiquitatibus illustrandae sunt.
Habent item singularem quandam compositionis for-
mam atque speciem, qualem alibi adumbravimus.
’ Referunt, denique etiam cursum sermonum amfractuo-
siorem et perplexiorem, ut difficile sit omnem eorum
progressum animadvertere atque perspicere. Ex qui-
bus omnibus sponte intelligitur, etiam interpretatione
opus fuisse uberiore atque copiosiore, quam in aliis
libris Platonicis visa est necessaria, praesertim quum
explicationem rerum ac verborum etiam criticae quasi
opitulari ac¹ suppetias ferre oporteret. Itaque pri-
mum quidem commentarios scripsimus paullo am-
pliores, quibus verba tam singula -quam iuncta di-
ligenter explicarentur, res obscuriores illustrarentur,
sententiae reconditiores dilucidarentur earumque ne-
xus atque ordo declararetur, denique difficultates
criticae cuiuscunque generis, si quae obviam veni-
rent, expedirentur. Praeterea vero etiam faciendum
putavimus, ut singulis libris praemitteremus summa-
ria, eaque paullo ampliora atque copiosiora, quando-

