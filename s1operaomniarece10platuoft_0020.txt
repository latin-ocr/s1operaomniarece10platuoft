XVI PRAEFATIO.

nia, imprimis etiam in orthographicis, veluti in ad-
mittendis hiatibus et elisionibus, sequeremur, nec· ta-
men iis tantum tribueremus, ut vel errores ac menda
eorum temere defenderemus aut deteriores eorum le-
ctiones aliorum codicum scripturis natura sua proba-
bilioribus anteferremus. Debet 'enim in re critica
profecto etiam probabilitati atque iudicandi libertati
suus locus concessus esse, quamdiu codices vel prae—
stantissimi nec archetyporum instar habendi nec a
grammaticorum commentis ac correctionibus liberi
mansisse existimandi erunt3 alioquin certe futurum
est, ut critica nulla sit amplius , siquidem ad meram
codicum nonnullorum descriptionem uno manuum
ministerio a quovis perficiendam redierit.

Atque haec quidem de Platonis codicibus. ‚Sed
praeter hos etiam alia subsidia critica nobis praesto
fuerunt. Laudant enim atque recitant integros Le-
gum locos non paucos Stobaeus, Theodoretus, Iam-
blichus, Eusebius, alii. Bonum factum igitur, quod
nuper Thomas Gaisfordius quum Stobaeum et
Theodoretum Cur. Affect. Graec. critice emendatos
edidit, tum etiam Eusebii Praeparationem Evangeli-
cam Oxonii a. 1843. quatuor voluminibus octonis
egregie adornatam et uberrimis commentariis criticis
instructam evulgavit. Contulit enim editor celeber-
rimus ad Eusebium quinque libros Parisinos, quos
ipse signavit litteris A. B. C. D. E„ duos libros
Florentinos, quos notavit siglis F. G. duos Venetos
quos dixit H. 1.; ac praeterea adhibuit collationem
libri Vossiani, littera V. insigniti et syllogen varr.
lectionum codicis Harleiani siglo Ο. notati: ex quibus
libris facile princeps est Paris. A., scriptus ille anno
914. post Chr. n. Itaque his quoque copiis criticis
religiose nec vero sine fructu usi sumus3 redundavit
enim inde in operam nostram id utilitatis, ut aliquot
locos in codicibus Platonis omnibus vitiose scriptos
ex Eusebio tuto emendare licuerit3 id quod rursus
certissimo est argumento, ne optimos quidem Plato-
nis libros ubique veram aut probabilem exhibere
scripturam. Quamquam omnem illorum scriptorum
varietatis discrepantiam afferre supersedimus, sicubi.
in iis nihil ‚novi repertum esset. Quod contra Pla—1
tonicorum librorum, imprimisque quatuor optimorum, J
copias omnes exponere necessariumduximus, praeter-25

 

