DE LEGIBUS etc. CI

didit, ex Dorum et Atticorum·institutis ac legibus
composuit. Quocirca sapientissime sane statuit, in
variis gentium ac populorum Graeciae ingeniis uti-
que reperiri semina quasi et elementa optimae ac
praestantissimae alicuius civitatis, dummodo ea rite
temperarentur prudenterque inter ipsa coniungeren-
tur. Quippe gravitati, constantiae et fortitudini gen·
tium Doricarum, eique intaminatae ac sincerae, ad·
iiciendam et consociandam censuit prudentiam et hn-
manitatem illam, qua gentes Ioniae et Atticae ex-
cellerent, ita quidem, ut propria utrarumque gentium
virtus in unum conflaretur atque a vitiis purgata
sapienter temperaretur. Quod ne quis existimet a
nobis ita poni tantum atque sumi, quum res certiore
indigeat demonstratione, ipsum Platonem huius sen-
tentiae testem adhibere licebit, qui non modo toto
opere suo id luculente declaravit ac reapse perfecit,
verum etiam idem haud obscure in libris Legum
prioribus prodidit, ut profecto mirandum sit rem
nondum a quoquam diligenter fuisse animadversam.
Ibi enim quod Cretensium et Lacedaemoniorum leges
et instituta parum recte dicuntur ad unam maxime
' spectare fortitudinem , iisque opponitur temperantia,
η quae vel ex compotationum usu, qualis Athenis vigeat,
liberaliore disciplina et institutione moderatrice efflo-
rescere possit3 apertum esse arbitramur, iustum utri-
usque illius virtutis temperamentum illic significari
ad rectum civitatis statum efficiendum unice esse
necessarium.

Verum istud quidem quoniam postea explican-
dum erit uberius, in praesenti mittamus. Videmur
enim vel his animadversis satis-ostendisse, quanta
cum sollertia philosophus investigaverit et conquisi-
verit elementa eius civitatis, quam in Legibus con·
didit. Hausit enim ea ex ipsorum Graecorum vita,
quo magis illa videretur posse aliquando revera fun-
dari, idque tanto prudentius ita fecit, quod Graecis
suis scripsit iisdemque rectam rerum publicarum emen-
dandarum rationem atque viam monstrare voluit.
Quod quidem in. hoc opere ita fecit, ut iis civitatem
de novo conditam et in qua nihil inveteratorum ma—
lorum resideret ob oculos proposuerit. Quid igitur?
quum in hac Legum parte tanta prudentia atque

