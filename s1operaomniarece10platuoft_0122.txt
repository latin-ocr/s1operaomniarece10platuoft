CXVIII PROLEGOMENA

nique possint cum fructu philosophiae dare operam,
quo tandem quinquagesimo aetatis anno superato,
ubi satis exculti et eruditi evaserint, ad reipublicae
gubernationem adhibeantur. V. Libr. V. p. 471. D.
sqq. VI. p. 502. C. sqq. al.

Haec igitur Plato in libris De Republica ‹le
variis civium ordinibus eorumque institutione. Quae
ubi comparamus cum iis, quae in Legibus de iisdem
rebus exposita leguntur, Platonem facile apparet multa
quidem etiam in his mutavisse, nec tamen ita muta·
visse, ut pristinam sententiam ac rationem suam de-
seruisse existimandus sit. Etenim accommodavit
philosophus hic quoque omnia sollertissime consilio
illi, quo civitatem eam informavit, quae philosophis
magistratibus destituta opus habeat legum auxilio,
omninoque ad vitae communis similitudinem ita ac-
cedat, ut humanarum civitatum optima esse videatur.
Itaque in Legibus cives suos et custodiam patriae
agere iubet et vero etiam facere agriculturam, quam
in prima civitate a tertii ordinis civibus exerceri iussit.
Ne vcro illi aut artium et opificiorum adiumento
careant aut rei familiaris cura et operibus rusticis a
vitae civilis communione et publicorum munerum ad-
ministratione iusto magis abstrahantur vel lane avo—
centur, prudenter eo cavit, quod agris coiendis ser-
vos iussit adhiberi (Legg.⁴ V11. p. 806. D.), artes
autem factitari a peregrinis et inquilinis voluit, qui-
bus in altera civitate sua utique concessit sedem ac
domicilium (VIII. p.846—848.). Quocirca apertum
est, cives illos, quos in Legibus instituit, fere esse
eosdem, qui sunt in optima civitate milites et
custodes, nisi quod illi partem negotiorum acce-
perunt tertii civium ordinis, qui in hac constitutus
est. Iure igitur mireris Astium De Vita et Scri-
ptis Plat. p. 386. Leges etiam ideo reprehendentem,
quia in iis peculiaris militum ordo desideretur, qui
in Republica adeo subtiliter accurateque descriptus
sit. Sunt enim in Legibus cives ingenui omnes item
milites, neque in iis desideratur rerum militarium
accuratior deseri tio. v. Legg. VI. p. 755. sqq. VII.
p. 814 sqq. VI Ι. p. 832. sqq. XII. p. 943. sqq.
Quamquam magis etiam mirum, quod Aristoteles
Politic. ΙΙ. c. 3. = c. 6. ed. Bekker. Platoni op· Ἴ
¹probrio vertit, quod in Legibus quinque milliamili} ξ

