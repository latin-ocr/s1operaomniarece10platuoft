XII PRAEFATIO.

ctionem, si quando ab ea discessum est, ubique me-
morandam duximus, quippe ad quam comparata pri-
mum est omnis codicum nuper excussorum scriptura,
ut huius iudicium sine illius notitia prope nullum
esse possit. Quam quidem quod fere vulgatae
nomine insignivimus, fieri id profecto eo maiore iure
potuit, quod plerumque Ald. Bas. 1. et 2. lectiones
seorsum sunt annotatae, quodque Stephani recen-
sio revera omnium maxime celebrata fuit, usque dum
tandem Im. Bekkerus novam instituit eamque illa
multo praestabiliorem.

Ceterum etiam potiorem recentiorum editt. le-
ctionis discrepantiam iis locis notandam iudicavimus,
ubi in iis gravior aliqua a nostra scriptura discessio
facta esset. Fieri enim quum omnino tum imprimis
etiam in re critica ita solet, ut sententiarum et iu-
diciorum variorum comparatio saepe ad verum per-
ducat, sicubi illud nondum inventum sit atque ex-
ploratum habeatur.

Verum satis haec de usu exemplorum Platonis,
quae typis excusa sunt. Pergimus ad codices manu
scriptos, qui ad hos libros adhuc collati sunt. Quos
quidem dum enumeraturi sumus, satisfaciendum ante
omnia sentimus esse sanctissimo gratae pietatis of-
ficio, „ad quod nos simulari liberalitate sua obstrinxit
Vir Illustrissimus et. doctrina pariter atque humani-
tate Clarissimus, Christianus Felix Baehrius‚
Professor Universit. Heidelbergensis celeberrimus.
Is enim quum nos quondam accepisset in eo occupa-
tos esse, ut Legum libros Platonicos annotatione
critica et exegetica instrueremus novamque eorum
editionem adornaremus‚ intercedente collega meo sua-
vissimo, Ae notheo Kochio, Viro Clarissimo, ultro
ad nos transmisit collationes complurium codicum ab
ipsius avunculo, Frid. J ac. B as tio, praeclaro viro,
olim quum Parisiis et Vindobonae versaretur rara
diligentia factas. Quod quidem munus viri egrecrii
tanto pluris aestimandum est, quod in numero co i·
cum a Bastio exploratorum habentur etiam Parisi-
nus optimus et Vaticanus liber praestantissimus.
Nam quamquam illi etiam ab Im. Bekkero excussi
sunt, Bastius tamen non pauca inde enotavit ab
illo transmissa silentio, imprimis orthographica, ut
nunc demum certius de praestantissimorum codicum

