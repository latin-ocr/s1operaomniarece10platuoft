LIBRI TERTII. 247

ille quum non esset ex stirpe regia prognatus, nec
perditus fuit per luxuriam. Is igitur, summa rerum
potitus, universum Persarum regnum in septem di-
visit partes3 novas leges promulgavit, quibus se
quoque parere velle professus est; iura aequaliter
descripsit3 denique vectigalium aequalitatem, a Cyro
promissam, introduxit. Quibus rebus omnibus effecit,
ut Persas et aliis populis gratos faceret et sibimet
ipsi maxime devinciret. Quamobrem etiam, quum
exercitus imperio eius lubentissime pareret, multos
populos devicit devictosque sibi subiecit. Dario
successit in regno Xerxes. In quo educando quum
pater idem admisisset vitium ‚· quod olim Cyrus in

‘ educandis suis liberis, hic quoque factus est rursus

luxuriosus et magnifice prodigus. Quamobrem Xer-
xes etiam similem atque Cambyses expertus fortu-
nam est. Atque inde ab hoc tempore Persae nullum
unquam rursus habuerunt regem magni cognomine
dignum. Cuius rei caussa sita fuit in perdita ne-
quitia, qua filii regum atque divitum hominum fere
vitam transigunt. Haec enim omnes virtutis tam·-
quam nervos incidere solet. Quamobrem sapienter
in republica Lacedaemoniorum institutum est, ut
pauperes divites, cives reges, eodem loco habeantur
nec quisquam singularibus afficiatur honoribus, nisi
si virtute aliqua insignis sit. Quamquam ne virtus
quidem in honore habenda est seiuncta a temperantia,
quandoquidem nec tortitudo nec iustitia nec sapien-
tia temperantiae laude vacare debet. Quippe est
profecto uni maxime temperantiae tantum Vin civitate
tribuendum, ut ex ea et poenae et praemia potissimum
constituenda videantur. Habet enim illa hoc, ut
quum ipsa per se nec honoris nec ignominiae com—-
pos sit, tamen iis, quibus accedit, iustam afferat
dignitatem,*‚iis autem, a quibus abest, adspergat tur-
! pitudinem. Oportet vero in omni civitate, quae qui-

dem stabilis ac beata futura sit, honores ac praemia
iusto modo esse definita, itemque bona ita aestimari,
ut singulis suus locus suumque pretium ex vero con-
stituatur. Itaque primo loco habenda sunt bona ani-
mi cum temperantia coniuncta3 secundo-bona cor-
pori83 tertio bona fortunae. Quoruin quidem bono·
rum ordo ne perturbetur, legumlatori sedulo est

