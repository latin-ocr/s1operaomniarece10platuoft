cxxxw PROLEGOMENA

munem, quippe ratus, subtiliorem rei disputationem et
populi captum superare, et ab eo opere alienam esse,
in quo maxime de virtutis exercitatione ad vitae
communis usum et consuetudinem traducenda agere-
tur. Ac potuit profecto iure quodam suo superse-
dere accuratiore et subtiliore de natura virtutis dis-
putatione, quum iam ex libris De Republica et ali-
unde constaret de ipsius sententia. Sed haec omnia
quo facilius intelligantur planeque perspiciatur, quam-
obrem philosophus in singulis virtutibus describen-
dis et informandis eo modo versatus sit, ut a scitis
suis ac decretis, in Republica, Timaeo, Phaedro ex-
plicatis, aliquantum discesserit, age quid de singulis
virtutibus earumque indole et natura in Legibus tra-
datur, tamquam in brevi conspectu ponamus.

Ordiri autem iuvat ab ea virtute, quam ipse
principem et quasi reginam ceterarum omnium meat,
a sapientia, quam Libr. I. p. 631. C. sqq. et
Libr. III. p. 687. Ε. — (393. C. illustravit ²¹⁶). Et
in Republica quidem sapientiam, ‘² quam ibi vocat
σοφίαν, sedem quasi suam censet habere in ea animi
parte, quam to Λογιστικόν appellat, hoe estin mente,
estque ibi munus eius hoc, ut inde tanquam ex ali-
qua arce prospiciat et cognoscat, quid >tum singulis
animi partibus, tum etiam universo animo conveniat
aut bonum honestumque 'sit (liibr. IV. p. 442. 0.).
Quapropter eam, sicuti iam alio loco vidimus, in
civitate attribuit magistratibus philosophis, quippe
quibus cura totius civitatis eiusque administratio
commissa est (Libr. IV. p. 428. Ε), ita ut reliqua
multitudo eorum imperio parere debeat. Cui sen-
tentiae sanequam coniunctissima sunt illa 'quae ex-
plicantur in Legibus. Quamquam hic onmia pro-
pius ad usum vitae referuntur, ita ut sapientia
ne σοφίας quidem nomine insigniatur, semperque
dicatur φρόνησις, quod nomen consulto delectum
videtur, quo significetur prudentia et intelligen-
tia, quatenus cernitur in ipso vitae usu atque

actione. Conf. etiam Libr. Ι. p. 632. C. V. p. 710.

 

*) Mireris sane Zellernm stud. Plat. p 25. negantem ibi
de sapientia disputari.

