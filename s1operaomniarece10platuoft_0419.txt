LIBRI TERTII. :239

quae ad vitam sustentandam essent necessaria; mores
autem eorum erant incorrupti, probi, sinceri. Quam-
obrem si quis iis aliquid tanquam bonum et ho-
nestum commendabat, id facile credebant, probabant,
arripiebant. Est autem perquam verisimile, homines
illos multa per saecula mansisse aliquanto inertiores
ae simpliciores quam eos, qui aut ante diluvium
vixissent aut qui his nostris vivunt temporibus im-
primisque etiam belli et malarum artium fuisse igna-
ros, utpote frugaliores, fortiores, temperantiores,
iustiores. Quamobrem nec indiguere legibus aut le-
gum conditoribus: sequebantur enim mores et insti-
tuta sua, alia. nihil curabant. Si vero quaeritur de
imperii ao regiminis ratione, qua usi sint, fuit illa,
si quid suspicari licet, δυναστεία, hoc est, patrum
familias dominatio (Patriarchalherrschaft)‚
quam hodie quoque videre licet propriam esse feris
quibusdam et incultis gentibus, quamque Homerus
etiam Cyclopibus tribuit. Quippe illa ut uterentur,
fecit ipsa rerum conditio, quum sparsim habitarent
neque in unum locum congregati viverent. Inter
cuiusmodi homines fere is, qui maxima est aetate,
principatum tenere solet a maioribus tamquam haere-
ditate acceptum‘ (p. 678. A. — (380. Ε). Atque
haec quidem* fuere communis societatis initia, con-
spicua i'lla quasi in singularum domibus. *Sed ex,
domibus exorti sunt paullatim ac veluti procreati
vici (οἶκοι). Quippe temporis progressu plures
domus ac familiae inter ipsas iunguntur atque con-
sociantur, quo ipso evenit, ut ampliores nascantur
hominum coniunctiones ac societates. Etenim con-
vertunt sese homines primum ad exercendam agricul-
turam .in iugis montium, atque ferarum arcenda-
rum caussa extruunt munimenta, unde denique exo-
ritur una tanquam magna domus, quam recte
οἶκυν sive vicum dixeris. In hae autem com-
plurium domorum coniunctione singulae tamen 'suo
atque proprio utuntur domino, et quidem eo, qui ae-
tate, sit maximus, tuenturque adeo suos sibi mores,
sua instituta, sua denique sacra. Quapropter etiam
singulae suis atque propriis utuntur legibus. Atque
haec est illa rerum conditio, in qua legumlationis
initia et primordia quaerenda sunt. Fieri enim non
potest, quin qui isto modo vivunt 'inter se coniuncti,

