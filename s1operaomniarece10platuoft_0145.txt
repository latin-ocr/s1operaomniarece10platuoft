DE LEGIBUS etc. CXLI

tatis rectores et magistratus perfectis illis sapienti-
bus, in Republica publice constitutis, recti in—
telligentia et veri cognitione aliquantum cedant,
tamen illud regni Saturnii exemplum ad quid ipsos
exhortetur et impellat, utcunque intelligere posse
existimandi sunt. Sed quum haec, quae de imperan-
tium studiis ibi disseruntur , ad aperiendam iustitiae
vim egregie prorsus sint· comparata, tum non minus
ad eam illustrandam valent, quae deinceps inde a.
p. 716. A. de iis officiis exponuntur, quae civibus
omnibus in colendis observandisque legibus obeunda
sint. Fingit enim Atheniensis, qui loquens induci-
tur, cives omnes, quibus novae leges sint promul-
gandae, praesentes adesse, eosque gravissima ora-
tione compellat fere sic: Deus, inquit, sicuti
antiqua fama fert, principium et finem ct
medium rerum omnium tenens, recta sem-
per pergit, secundum naturam in orbem
lustrans omnia3 huic vero semper comes
adest Iustitia, eorum, qui a divina lege
desciscunt, ultrix3 quam quidem sectans,
quicunque beatus futurus est, comitatur
summissus ac modestus. Sin autem quis-
piam, elatus superbia, quod vel pecunia
vel honoribus vel corporis formositate
gloriari possit, prae iuvenili protervitate
simul atque dementia insolenter animo
exardescit, quasinullo duce indigeat sed
aliis etiam dux esse possit, ille a Deo
relinquitur orbus ac solus, relictus au-
tem atque alios adhuc sibi similes‘ se-
ctatus petulanter exultat omnia miscens
et conturbans3 et multis quidem tum vi-
deri solet aliquid esse (magnae dignitatis et
auctoritatis esse); at non ita multo post poe-
nam subit perquam gravem, siquidem et
semet ipsum, et domum suam, et civitatem
deiicit et· evertit. Haec igitur est oratio ad ci-
ves conversa, qua illi ad colendam iustitiam verbis
gravissimis et magnificentissimis excitantur atque
impelluntur. Quod quidem apertum est eo modo
fieri, ut iubeantur Deum tamquam consummatae vir-
tutis imprimisque perfectae iustitiae exemplum spe-
ctare, atque officium legum colendarum et observan-

