DE LEGIBUS etc. CLXXV

denda videantur, reprehendat, quae autem laude
digna sint, meritis laudibus afficiat.

Sed mittamus haec, quandoquidem, quid rei sit,
omnibus manifestum fore confidimus. Veniamus po-
tius denique ad crimen erroris cuiusdam auctori

operis obiectum, unde item suspicio adulterinae eius ·

originis repetita est. Incusat enim Zellerus Stu-
dior. Plat. p. 33. scriptorem etiam propterea, quod
Libr. IX. p. 855. C. scripserit poenam exilii omnino
non esse constituendam, et tamen eandem parricidis
irrogaverit. At enim vero ista quoque criminatio
adeo est futilis et inanis, ut vix refutatione digna
videatur. Sunt enim quae p. 855. C. litteris per-
scripta leguntur, perperam intellecta, sicuti in huius
loci enarratione satis videmur demonstravisse. Ac
similiter etiam de illis Libr. III. p. 682. Ε. et p.
685. E. iudicandum est, ubi quae narrantur de Do-
ribus, minime inter se pugnare videbuntur, dummodo
verba recte intellecta fuerint.

Verum satis haec sunto de locis singulis, ex
quib'us critici malarum suspicionum caussas et argu-
menta repetierunt. Nam alia, quae huc pertinere
videantur, alibi expedire conabimur.

His vero expositis tandem aliquando disputationi
nostraessde argumento ac materia Legum institutae
finem imponere licebit. Quae enim pertinent ad rem
militarem, ad res forenses et aerarias, ad victum
domesticum, ad 'alia his finitima et cognata, ea, quo-
niam nihil habent dubitationis poteruntque ab ipsis
legentibus facile iudicari, peculiarem sibi disputatio-
nem neutiquam deposcere videntur. Quamobrem suo

tempore ad ea tractanda licebit accedere, uae altera „

huius· disputationis parte illustrare apu animum
constituimus.

