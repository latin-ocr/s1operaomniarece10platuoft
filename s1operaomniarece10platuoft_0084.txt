LXXX PROLEGOMENA

exponuntur, quae certe eiusmodi sunt, ut non vide-
antur scribi potuisse nisi ab eo, qui ipse Aegyptum
lustravisset atque terrae illius instituta atque mores
accuratius cognovisset. Nam quod vir eximius B.
G. Niebuhrius in Scriptis Miscellan. (kleine
historische und philologische Schriften.
Bonn. 1828. et 1843. ὅ.) Vol. Ι. p. 475. Platonem
praefracte negat Aegyptum unquam invisisse, id nos
certe nihil moratur, quippe qui plus tribuimus diser—
tis veterum scriptorum testimoniis ea de re admi-
rabili conspiratione inter se consentientium (v. Pro-
legg. ad Platon. Vol. I. p. XVIII. sqq. ed. rec.)
quam ingeniosis recentiorum commentis, quibus non
raro historiae fides ad meram mentis opinationem
exigitur. Quin etiam ipsa illa Platonis dicta, quae
laudavimus, plane nobis persuasimus vel sola per sc
ad refellendam celeberrimi historici sententiam suffi-
cere. Verum haec quidem in transcursu. Addimus
alia, unde id, quod antea diximus, intelligi posse ar-
bitramur. Narrantur enim etiam de regno Persarum
plurima, quae alibi frustra quaeras, quaeque verisi-
militer suspicari liceat ex fontibus ducta esse, quos
philosophus inter peregrinationes adierit3 id quod
convenit imprimis in Libr. ΙΙΙ. p. 697. sqq. et p.
695. sqq. ubi v. annot. Exponuntur item Libr. II.
p. 659. B. quaedam memorabilia de moribus et in-
stitutis Siculis et Italicis, ex ipso rerum usu, ut vi-
detur, repetita. Verum haec omnia *quum ad pri-
mum iter referri queant, tum attulisse iuvabit, quae
ad unas posteriores philosophi peregrinationes refe-
rantur. In eo autem numero sine dubio habenda
sunt illa, quae Libr. IV. p. 709. D. -- 712. B. im-
primisque p. 712. A. disputantur3 ea enim ita sunt
comparata, ut manifesto ad Dionysium minorem per-
tineant. Quippe exponit ibi philosophus de caussis,
cur aliquando speraverit futurum esse, ut aliquid ad
emendandum statum Syracusarum opera sua conferre
posset. Quod si vere statuitur, consequens est, ut
ista non potuerint prius litteris exarari,' quam abso-
luto secundo ac tertio itinere, hoc est, post Olymp.
105. l. Nec vero huic sententiae adversantur illa
Libri IV. p. 709. A. ubi philosophus ait sapienti le-
gumlatori, si leges suas ratas facere voluerit, opus ,
fore principe aliquo iuvene potenti, ingenioso, forti ἰ

