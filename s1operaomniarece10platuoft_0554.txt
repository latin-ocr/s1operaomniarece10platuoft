374 A RGUMENTUM

modo potest, ut civitas beata fiat. Nimirum isti te-
mere legum rationes attemperandas esse censent con-
servandis variis rerum publicarum formis, ita ut eae
serviant commodis imperantium, non virtuti opitulen-
tur. Quocirca iustum dictitant nihil aliud esse nisi
superioris commodum, ideoque in quavis civitate ar-
bitrantur eos, qui sint potentiores, leges ferre debere.
quibus vel populi vel regis vel domini vis et po-
tentia sustentetur atque ceteri cives a conatu eam
minuendi vel ,evertendi deterreantur: potentissimos
enim quosque etiam imperio maxime dignos esse.
At enim vero hasce civitates merito dicere licet re-
vera esse nullas, quemadmodum nec rectae leges vi-
dentur eae, quae non ob communem civitatis salutem
positae sunt, sed ad singulorum quorundam com-
moda et utilitates referuntur. Imo illae civitates
rectius dicentur factiones, utin quibus singuli,
prava regnandi ducti cupiditate, suis tantum rebus
consulunt, communem omnium salutem negligunt
(P. 712. B. —— 715. R).

Atque haec quidem exposita sunt, ut simul in-
telligatur, quibusnam civibus in ea civitate, quam tu,
Clinia, conditurus es, magistratus et honores defe-
rendi sint. Neque enim d1vitiarum aut roboris aut
potentiae aut nobilitatis ratio ea in re ducenda est.
Imo ante omnes alios, cui legum cura et mi-
niste rium deferatur, dignus haberi debet ille, qui le-
gibus latis - spretis studiis rerum privatarum ——
obedire didicerit pulcerrimamque hanc victoriam de
aliis omnibus reportaverit. Post hunc sequetur, qui
ei hac virtute in civitate proximus est. Atque eo-
dem prorsus modo etiam de iis iudicabitur, qui ter-
tium, quartum, quintum locum occupaturi sint. Quod
vero de legum ministerio locuti sumus3 quos vulgo
imperantes vocamus, eos nihil aliud volumus esse nisi
legum ministros; ex qua una re civitatis salus vel
maxime suspenditur. In quacunque enim civitate lex
non est superior, verum subiecta imperiO, ei certissima
instat ruina3 in qua autem imperantes sunt servi
legum, ita ut lex omnium domina sit, ei optima quae-
que et praestantissima bona obtingere solent.(p. 715.
B. -— D. extu).

Atque his explicatis iam tandem convertere se
oratio nostra potest ad ipsos colonos, quos iam

