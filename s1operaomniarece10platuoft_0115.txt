nm suemus ete. cxi

ὃέποτε ὲᾶν δρᾶν κ. τ. λ, Ibid. p. 301. E. Enim-
vero leges Plato censuit humanae imbecillitati atque
infirmitati etiam magis esse consentaneas, quam phi-
losophos illos perfecta ratione praeditos, quales fere
nusquam terrarum ac nullo unquam tempore reperi-
rentur. Denique etiam in utraque civitate per om-
nia valere voluit mentis rationisque imperium. Sed
in Legibus vitae humanae magis duxit rationem,
non quo se totum ad eam demitteret planeque ac-
commodaret, sed ut eam ex humilitate sua extolleret
et ad perfectae civitatis speciem mente et animo
conceptam altius eveheret. Quamobrem sicuti in
Republica magistratus sapientes iussit in aeternas
veri, boni et iusti ideas intueri earumque norma et
lege civitatem gubernare, ita in Legibus magistrati-
bus pariter atque civibus aevi Saturnii regnum tan-
quam exemplum quoddam proposuit, in quod intue-
rentur, quo rectius et constantius alteri quidem le-
ges sustentarent, alteri easdem observarent et seque-
rentur, quandoquidem in ea divinae rationis iussa,
a. geniis ut legumlatoribus mortalium promulgata, per
omnia valuerint *). Enimvero cives et magistratus
verae civitatis, qualis in ipsa hominum vita reperi-*-
tnr, in civitatem optimam ad divinae rationis legem
gubernatam mentis suae tanquam oculos convertere
iubentur, ut spectent quasi rei imaginem ad rationis
iussa informatam3 optimi autem et perfecti sapientes,
quales finxit, non imaginem rei inspectant, se? ipsas
ideas contemplantur. Quod quis est quin vi eat ita·
esse iudicatum, ut summus philosophus, incolumi
atque salva pristina sua sententia, tamen ad huma-
nae vitae conditionem et fortunam multo propius
, accessisse iudicandus sit? Nam magistratus et cu-
stodes alterius civitatis, quos constituit, quum non·
philosophos sive perfectos sapientes finxerit, sed po-
tius e08‚ qui sanae mentis uterentur iudicio legum-
que praestantiam capere recteque aestimare possent,
prudentissime eos iussit tantumdem spectare altius,
quantum ipsorum natura et ingenium ferret, quando-

*) Hane esse fabulae sententiam in Commentariis accuratius
docuimus.

