376 A RGUMENTU M LIBRI QUARTI.

daemonas, ultimo denique loco heroasrrite venere-
mur. Sed proxime post deos et heroas parentes viri
et mortui sunt colendi, quibus *quisque maxima
profecto debet beneficia, ut adeo ingratus erga
eos animus a diis gravissime puniatur (p, 7145.
‘Praeterea )etiam liberis, cognatis, civibus ac pe-
regrinis, debentur officia, quae singula legumlatione,
si qua opus fuerit, definiri oportet (718. A. Β.).
Quo magis vero animi civium ad virtutem co-
lendam fiant proclives, non satis est, ut legibus pu-
blicis iubeantur haec vel illa facere, imo debent etiam
exhortatione et persuasione ad obeunda virtutis ac
pietatis officia commoveri atque impelli. Quamob-
rem legibus prooemia praemittantur necesse est, quae
earum argumentum illustrent commendentque civibus.
Sunt enim duae legum scribendarum rationes, quem-
admodum medicinae factitandae duplex ratio est3
una est lenior, mitior et humanior, quae utitur ad-
hortatione et persuasione benevola3 altera severa,
quae nihil nisi imperat et vetat, poenasque consti-
tuit, non additis lenibus admonitionibus. Et nobis
quidem ambae videntur esse consociandae, qno ef-
ficacior fiat legumlatio ad civium virtutem. Quod
quomodo perficiendum sit, age, exemplo legis de
matrimoniis ferendae cognoscamus. Primum igitur
legem simplicem statuamus hanc, qua ineundi con-
iugii tempus finiatur, idque negligenti poena irroge-
tur. Sed huic ipsi legi admonitionem quoque ad
persuadendum accommodatam adiiciamus, Eodem
vero modo omnes leges scribendae suut. Inepte
enim faciunt, qui admonitione et persuasione omissa
et contemta in legibus condendis nihil nisi poenas
minantur. Sed age, iam ad ipsam rem accedamus
propius, atque prooemia legum conficiamus. Ac
de cultu quidem deorum, daemonum et heroum, item-
que de officiis erga parentes, non iam opus videtur,
ut prooemia exhibeantur3 satis enim de his paullo
ante dictum est. Sed quae ad animum et corpus
itemque ad bona fortunae pertinent, ea vero deside-
rant peculiarem disputationem (p. 718. C.-724. B.).

w—rr —-—------ ——

