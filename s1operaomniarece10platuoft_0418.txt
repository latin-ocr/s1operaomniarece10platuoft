238 ⁷ , ARGUMENTUM

dicari. Videntur igitur ii, qui calamitosis illis tem-
poribus communem fere effugerunt interitum, fuisse?
aliquot pastores in alto aliquo monte versantes, qui
potuissent in eiusdem confugere cacumina. Quibus
conservatis accidit, ut quasi quaedam semina stirpis
humanae relinquerentur. Istos vero homines credibile
est fuisse omnium artium rudes et imperitos, nec
quidquam tenuisse eorum, quae urbibus ac civitati-
bus conveniunt, quandoquidem evanuerant prorsus
camporum littorumque incolae. Quocirca artes et
0 ificia apud illos nulla, ut nec memoria illorum
ula conservaretur. Enimvero vix mille aut bis mille
anni elapsi sunt, ex quo apud nostros novi extite-
runt artium inventores, faedalus, Orpheus, Palame-
des, Marsyas, Olympii , Amphion, alii3 ac nudius
tertius demum vixit Epimenides ille Cretensis saga-
cissimus herbarum medicatricium indagator. Itaque
post ingentem illam stragem diluvio factam terra
prope vasta fuit solitudine, ut vix hic atque illic ali-
qua armenta conspicerentur, quae victum praeberent
hominibus. Nulla igitur tum fuit civitas, nulla le-
gumlatio, imo nulla usquam reliqua civilis societatis
memoria (p. 677. A. - 678. A.).

Ex hoc vero rerum statu, qualis tum erat, paul-
latim prodierunt, quae hodie vigent, urbes, respubli-
cae, artes, leges, virtutes, vitia. Quippe prisci illi
homines quum alia tum etiam virtutum vitiorumque
rationes ignoraverunt. Orta sunt autem illa omnia,
quae diximus, non subito, non repente, non uno
quasi horae momento, sed pedetentim et longo la-
bente aev0. Etenim non statim post diluvium vi-
dentur de montibus descendisse, qui servati erant ab
interitu, sed terroris et metus magnitudine perculsi
diutius in altis remansisse, nihil usquam maius au-
dentes. Quo pauciores autem fuere superstites, eo
maius credibile esse ipsos invasisse communitatis ali-
cuius atque communis societatis desiderium. Nec
tamen facile potuerunt in unum convenire. Quippe
artes evanuerant omnino omnes, ut ne vehicula qui-
dem fabricari aut vias munire possent„ Quocirca vc-
risimile est, quo vastior fuit terrae facies, tanto con-
iunctiores eos inter ipsos vixisse, praesertim quum
inimicitiarum ac discordiarum nullae caussae suppe-
terent. Nam natura ultro ‘illis praebebat largiter,

