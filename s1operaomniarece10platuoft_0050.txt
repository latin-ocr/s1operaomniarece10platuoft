XLVI PROJAEGOMENA

crebriores essent interrogandi ac respondendi vices,
atque hos magis Socraticos vel Platonicos habuisse.
In quo ille minime a vero aberravit. Est enim hoc
utique Politiae pariter atque Legibus proprium, quod
in iis dialogus minus habet varietatis atque longiores
orationes non interrupto sermone recitantur. Quo-
circa iure profecto asseverare et contendere videmur,
verum esse quod antea iudicavimus, universam anti—
quitatem communi consensione de Legibus Platonis
ita statuisse, ut earum origines ad summum philoso-
phum tamquam auctorem referendas existimaret.

Verum enim vero etiamsi rem ita se habere con-
cedendum sit, tamen nostra aetate extiterunt, qui
quum omnino Leges Platonis opus esse nega-
rent, tum etiam horum testimoniorum vim et aucto·
ritatem labefactare« et evertere conarentur. Nimirum
probe illi perspexerunt, illa quam diu salva* et inco-
lumis perstaret, nec fieri ullo modo posse, ut aliis
argumentis fides operis penitus convelleretur. Quo-
circa nos ante omnia paucis disquiremus, quid- quan-
tumque disputationibus istis suis effecerint. Nam si
eorum conatus vanos atque irritos fuisse apparuerit,
certe non temere videbimur ita statuere et iudicare,
ut vel hanc ob caussam aliter de Legum fide et au-
ctoritate existimandum sit atque illi voluerunt. Con-
firmatis enim externis testimoniis, quibus auctoritas
operis fulciatur, etiam vis reliquorum argumentorum,
quibus ea impugnata est, plurimum imminuetur.
Quamobrem ordine deinceps ostendemus, quibus ar-
gumentis primum quidem testimonium Aristotelis,
deinde etiam testimonia reliquorum scriptorum in
controversiam vocata sint3 idque ita faciemus, ut ea
simul ad persuadendum minime idonea esse quam
clarissime demonstremus.

Ordiamur igitur ab Aristotele. Et huius qui-
dem testimonii dicundi potestatem impugnarunt nu-
per Fr. A stius De Vita« et Scriptis Platon. p. 390.
Eduard Zellerus Stud. Platona. p. 128. sqq. de-
nique G. F. W. Suckow: Die wissensch. u. ki‘mst·
lerische Form der Plat. Schriften p. 118. sqq.
Quorum tamen omnium disputationes apertefatemur
nobis videri non eam vim habere, ut Aristoteli diffi-
dendum sit. Etenim Astius quidem quod. statuit
interpolatis Aristotelis Politicis mala fraude inserta

