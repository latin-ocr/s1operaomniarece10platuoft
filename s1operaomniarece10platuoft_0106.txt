ClI PROLEGOMENA

sollertia cernatur, putabimusne opus amplissimum
Platone ideo esse indignum, quia civitas ibi condita
alia est, quam quae in libris De Republica describi-
tur? Nimirum initia quidem et elementa, unde ea
compositae est, si rem spectamus accuratius, Platonis
sententia rationique plane conveniunt, qui et in libris
de optima civitate, quae tamen nullis indigebat le—
gibus, fundamenta posuit similia, et in Politico pro-
fessus est aptam civitatis quasi texturam ita esse
conficiendam, ut molliora fila cum durioribus iungan-
tur prudenterque consocientur.

Cap. Vlll.

Agitur de statu civitatis ln hegibus conditae, et
prlmum quidem disseritur de forma regiminis,
qua utitur.

Sed quemadmodum harum rerum tractatio nihil
habet, quod a Platonis ratione et sapientia ullo modo
abhorreat, ita nec status et conditio civitatis in Le-
gibus descriptae Reipublicae Platonis ita adversatur,
ut utriusque dissimilitudo Leges alii auctori quam
Platoni deberi arguat. Nam Legum civitas si qua
in parte ab optima illa civitate in Republica infor-
mata discrepat, habet id semper caussas satis ido-
neas, ex ultimo operis consilio suspensas. Et illud
quidem iam in superioribus videmur ostendisse, cur
in ea desiderentur philosophi imperantes, in quorum
locum leges successerunt. Pariter ibi apparuit, cur
magistratus alii atque in altera civitate creati sint et
cur eorum potestas certis limitibus sit circumscripta.
Nec vero alia, quorum supra iniecta mentio est,
nunc obscurum erit quibus caussis et rationibus ni-
tantur. Verum supersunt nonnulla, quae desiderent
adhuc aliquam admonitionem, quo certius intelligatur, 1
sapienter in Legibus has quoque reipublicae partes
esse descriptas atque ita esse adornatas1‚ ut libris

