242 ARGUMENTUM

vel maxime videri debeat earum perpetuitatem con-
firmare potuisse, tum accessit etiam aliud quid, quod
ad eandem rem fecerit plurimum. Potuerunt enim
in illis civitatibus legumlatores constituere bonorum
omnium aequalitatem populo non repugnante. Quippe
venerant incolae earum aliunde neque antea ibi agros
aut alia bona possederant. Quum igitur tamquam
advenae quidam fortunarum suarum sedem ibi collo-
carent, non debuerunt moleste ferre, si qua bono-
rum aequalitas publice constitueretur. Atque haec
quidem rerumpublicarum illarum primordia quum
longe faustissima fuerint, qui tandem evenisse puta-
bimus, ut eaedem non usae sint ea rerum suarum
prosperitate et incolumitate, quam merito in iis ex-
pectaveris? Quippe duae illarum civitatum, Argiva
et Messenia, non ita multo post corruptae atque
perditae sunt, ac superstes una tantum adhuc est
Lacedaemonia. Quod quidem eo magis mirum est,
quod illae tantum roboris atque virium habuerunt,
ut non modo Peloponneso, sed universae Graeciae
opitulari potuisse videantur, si quando ita accideret,
ut reges Asiae propter Ilii excidium a Graecis poe-
nas sumere constituerent. Nihilominus igitur regna
illa, excepto uno Lacedaemonio, brevi interierunt;
Lacedaemoni autem ad hunc usque diem perpetuum
fere cum Argivis et Messeniis bellum fuit. Quid
ergo caussae fuisse dicemus, cur ita evenerit? Enim-
vero quam incertum sit dc eiusmodi rebus iudicium,
id res ipsa, de qua agitur, testatur luculentissime.
Nam quod antea iudicavimus opes civitatum Dorica-
rum tantas fuisse, ut sese perpetuo sustentare potu-
erint, in eo nonnihil a vero aberravimus. Fuit au-
‚tem caussa tam inexpectatae rerum conversionis,
nisi fallor, haec. Omnibus hominibus fere insita esse
solet haec opinio, ut sese ita demum beatos fore pu-
tcnt, si quidquid ipsi optaverint, ex animi sententia
eveniat. Nihilominus videre licet, plurimos saepe-
numero ea optare, quae sunt longe perniciosissima.
’ Itaque nec potentia, qua quis quidlibet possit effi-
cere, homini vere est utilis, siquidem per se specte-
tur, neque eam vir sapiens unquam appetet, quippe
probe intelligens, tanto exitiosiorem ipsam existere,
quo longius a sapientia. (φρονήσει) remota sit. Res
enim sic se habet: non modo singulis hominibus, sed

