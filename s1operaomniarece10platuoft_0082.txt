LXXVIII PROLEGOMEN A

a meditandi et commentandi 'altitudine illa ac subli-
mitate descendisse aliquando ad rerum humanarum
usum et consuetudinem. Nam tum quidem sibi per
longinquorum ac diuturnorum itinerum opportunita-
tem maiorem rerum civilium notitiam atque usum
collegerat3 tum cognoverat ac didicerat certissime,
quantum vita mortalium communis ab illa distaret
excellentiae laude, quae vel maxime videretur opta—
bilis, idque dubio procul senserat eo acrius, quod
rempublicam illam omnibus numeris perfectam animo
atque mente informaverat3 tum eum aetas ingra-
vescens a philosophandi sublimitate et audacia non·⁴
nihil avocare poterat avocatumque traducere ad ea-
rum rerum contemplationem, quae in ipsa vita hu-
mana cernuntur et non ad mentis iudicium tantum,
verum etiam ad sensuum observationem pertinent;
tum denique etiam vitae summa brevis, quae esset
reliqua, ipsum hortabatur et commonebat, ut quem-
admodum antea mortalibus divinam quasi civitatem
ostendisset in alto collocatam, ita nunc iisdem mon-
straret viam, qua ad illius praestantiam ac virtutem
si non perveniri, at certe elaborari et contendi pos-
set3 quod munus ipsi prolecto longe maximum ac
dignitate plenissimum videri debuit. Itaque demon-
strari si qua ratione poterit, Legum opus a sene
Platone litteris consignatum esse, certe minus etiam
caussae erit, cur quis illud ab ipsius ingenio aut
studiis abhorrere existimet. Age igitur hanc ipsam
rem exquiramus diligentius, siquidem certo sperare
licet huius quaestionis aliquem fructum fore. De—
monstrari enim nobis persuasimus certissimis argu-
mentis posse, Platonem utique grandem iam aetate
ad Legum scriptionem accessisse.

Extat vero in ipsis Legibus certissimum eius rei
testimonium, quod eo est firmius atque evidentius,
quod idern etiam aliis rebus non paucis confirmatur
atque stabilitur. Commemoratur enim Libro I. p.
638. A. victoria Syracusiorum‚ hoc est, Dionysii
minoris⁷ de Locrensibus. Quae quidem victoria in-
cidit in Olymp. CVI. 1. sive annum 356. ante Chr.
n. sicuti arbitrantur Bentleius Respons. ad Boyl.
p. 343. ed. Li s. et Boekhius in Min. et Legg.
p. 73„ ita ut pbilosophus‚ quo tempore haec scripta
sunt, annum aetatis fere septuagesimum quartum

