VIlI PRAEFATIO.

quidem in difficili isto atque amfractuoso sermonum
tanquam itinere, quale in his libris reperitur, opus
videbatur quasi filo aliquo Ariadneo, cuius ope et
auxilio certius atque tutius omnes amplissimi operis
meatus et flexus lustrari et cognosci possent. De-
nique etiam elaboravimus commentationes uberiores,
quibus scribendis non hoc tantum spectavimus, ut
fides, integritas et auctoritas universi operis ab im-
portunis criticorum dubitationibus vindicaretur, verum
etiam illud studuimus efficere, ut eiusdem indoles,
ars et compositio in illustriore luce posita cerneretur;
quas quidem commentationes locis opportunis in hac
editione publicabimus. Plane enim nobis persuasi-
mus, singulorum locorum interpretationem prospere
procedere nullo pacto posse, nisi si quis universi
scripti veluti speciem animo menteque sua deforma-
tam intueatur. Iam vero his breviter expositis, pri-
usquam de critica operis tractatione agamus, di-
cendum nobis ante omnia de praesidiis et adiumentis
est, quibus in adornanda hac editione uti licuit.

Et de interpretatione quidem operis si qui sci-
scitentur, verbo respondere licet, eam paucissimorum
tantum opera adiutam atque sustentatam esse. Nam
Leges Platonis, licet argumenti gravitate atque rerum
gravissimarum et cognitione dignissimarum copia et
ubertate adeo excellant, ut vix aliud antiquitatis mo-
numentum eo nomine ad illas comparandum sit⁷ ta-
men diutissime neglectae et contemtae iacuerunt, ut
nostra demum memoria interpretem nactae sint, qui
singularem in eas explanandas conferret operam iu-
staque et perpetua commentatione difficillimam ea—
rum lectionem expeditiorem redderet. Fuit is Fri-
dericus Astius‚ vir de Platonis scriptis tam prae-
clare meritus, ut paucissimi eo nomine cum ipso
comparandi videantur. Hic enim primus separatim
Leges edidit perpetua annotatione illustratas, hoc
praefixo titulo: Platonis Leges et EpinomiS.
Ad optimorum librorum fidem emendavit et perpetua
annotatioue illustravit D. Frid. Astius. Lipsiae,
in Libr. Weidmann. Tom. Ι. qui habet Graeca, Tom.
ΙΙ. qui complectitur animadversiones in Platonis Le-
ges et Epinomida⁷ 1814. octon. form. Huius igitur
unius opera per omnes amplissimi operis partes uti
nobis concessum fuit. Cui quantum debeamus malu-

