1, PROLEGOMENA

Itaque hactenus quidem nostro certe iudicio res salva
est nihilque dum repertum, quod Aristotelis fidem
et auctoritatem labefactare aut convellere videatur3
atque ipse Zellerus postea in Histon Philosoph.
Graec. Vol. 11. p 329. ingenue professus est, sese
propter huius scriptoris gravitatem omnino de Le-
gum opere aliter atque olim sentire coepisse, ut pro-
tecto mirum accidat, quod nuper Succo vius l. c.
p 118. sq. pristinam eius sententiam tamquam cer-
tissimam* et indubitatam amplexus est. At enim
vero, inquiunt, sunt tamen Aristotelis de Legum in—
stitutis iudicia magnam partem tam mira et vero
etiam tam iniqua aperteque falsa, ut vir acutissimus
Platonis sententiam aut non assequutus esse aut te-
mere pervertisse censendus sit. Nec vero negari ullo
’ modo potest Stagiritam non uno loco ea protulisse,
quae Platonis mentem ac sententiam vel minus recte
aperiant vel etiam moleste· pervertant et deforment.
Quod tamen quid valeat ad infirmandam testimo-
nii ab eo de Legibus proditi vim et auctoritatem,
haudquaquam intelligimus, quandoquidem caussae,
cur discipulus magistri sententiam reprehenderit ne-
que semper accurate indicaverit, satis probabiles in
medium afferri possunt. Nam primum quidem novi-
mus utrumque sapientem diversis itineribus ad phi-
losophiae laudem contendisse, quandoquidem Plato,
sicuti in studio sapientiae ante omnia ideas sive ea,
quae una mentis contemplatione continentur, specta-
vit, ita etiam in iudicandis rebus humanis omnibus
indidem profectus est3 Aristoteles autem, quamvis
et ipse mentis aciem ad summa et altissima quaeque
dirigeret, tamen ad diligentiorem rerum singularum
observationem et perscrutationem descendit, atque
principiorum, quae una mente intelliguntur, rationes
sobrie magis diiudicatas cum infinita rerum singularum
copia ex vitae ac naturae cognitione collecta conjun-
gere atque conciliare conatus est. Ex quo sponte
intelligitur, etiam de rebus civilibus fieri non po-
tuisse quin discipulus interdum cum magistro ga-
vius dissentiret atque adeo ita dissentiret, ut saepe
nec operae pretium duceret, dissentiendi caussas al-
tius repetere et Platonis rationem totam atque inte-
gram exponere. Sed praeter haec etiam aliud quid
est, unde intelligi liceat, cur Aristoteles Platonis sen-

