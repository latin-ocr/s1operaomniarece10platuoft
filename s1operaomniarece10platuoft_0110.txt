CVI PROLEGOMENA

civitas iudicatur medium tenere oportere inter μοναρ·
χικὴν καὶ δημοκρατικὴν πολιτείαν, ut nimirum nec
dominatio unius aut singulorum nec populi impotens
lubido locum habeat. Enimvero, si verum quaeri-
mus, Plato etiam in Legibus nullam omnino ex usi-
tatis rerumpublicarum formis bonam et laudabilem
duxit, ut hac quidem in parte sibi prorsus constare
existimandus sit. Cuius quidem sententiae suae
rationem egregie exposuit Libr. IV. p. 713. A sqq.
Nam ibi posteaquam descriptae sunt externae con-
ditiones, quibus fieri possit, ut nova civitas in Creta
insula fundetur, sermo etiam defertur ad regiminis
rationem, qua usura sit, quaeriturque, sitne illa re-
gia futura an popularis, an denique ea, qua rerum
summa sit penes paucos vel optimates. Quo loco de—
inceps haec disseruntur. Considerantes nos, inquit
Atheniensis, qui oratoris partes habet, civitatem Cre·
tensem ac Lacedaemoniam, et quanam utraque uta-
tur reipublicae administratione quaerentes diligentius,
certe difficillimum esse reperiemus certo statuere et
iudicare, regiumne imperium ibi vigeat, an popu-
lare, an denique paucorum dominatio, penes quos
rerum publicarum potestas sit. Nam quum horum
reipublicae generum unumquodque illic valere videa-
tur, tamen nullum eorum per se solum consistit, ita
ut a reliquis sit plane seiunctum ac separatum. Quod
etiamsi alicui mirum acciderit, tamen magnopere est
cavendum, ne Cretibus aut Lacedaemoniis vertatur
opprobrio. Est enim id ipsum argumento longe cer-
tissimo, illas civitates vere recteque civitatum nomine
appellari, siquidem vere civitates sunt. Nam aliae
quidem certe, quae vulgari consuetudine ab imperii
et regiminis ratione vel tyrannicae appellantur vel
democraticae vel aristocraticae, si verum quaerimus,
ne sunt quidem civitates, quoniam. nullo continentur
communis societatis vinculo. Quocirca vocandae po-
tius sunt πόλεων οἰκήσεις vel διοικήσεις, tanquam
sedes ac domicilia hominum ibi habitantium, quippe
quae incolas quidem habeant, cives autem non habe-
ant. Fieri enim in his ita solet, ut pars civium,
summa rerum potita, dominetur iniustumque impe-
rium exerceat, pars reliqua non solum parere, sed ζ
etiam servire cogatur. Quae ipsa caussa est, cur 3
eae nomen suum fere acceperint non aliunde nisi ab

