LXVIII PR( ›LEGOMENA

que multitudinem nactus, iuxta naturam
praesentium rernm et convenarum debeat
facere civitatem plenam bonarum legum
et morum bonorum. Ac similiter etiam Pro-
clus in Remp. p. 350.

Sed satis de his. Neque enim veremur, ne quis
‹le re satis aperta adhue moveat controversiam.
Quocirca transire aliquando licebit ad perquirenda
ea, quae nuper de hoc Platonis consilio a viris do·
otis disputata sunt, quandoquidem extitisse novimus,
qui illud ipsum tale esse contenderent, unde totum
hoc Legum opus iniuria summo philosopho tribui
utique perspiceretur.

*da——

Cap. V.

nocetur consilium operis de Legibus scribendi
a Platonis viia et consiliis non esse anonum-
Simul ‹nequii-itur, quanam nlud aetate
composuerit philosophus.

Sunt autem tria potissimum argumenta, quibus
illi hanc sententiam suam probare conati sunt. Nam
primum quidem Platonem censent inepte facturum
fuisse, si, scripta Republica, repudiatis suis ipsius
decretis, etiam Leges litteris consignare animum in-
duxisset. Deinde excelsi et magnifici ingenii philo·
sopho indignum fuisse existimant, de iis rebus quae-
rere, quae non aliorsum nisi ad vitae quotidianae
usum et consuetudinem pertineant, a mentis animi-
que altitudine et celsitate, quam ille unice sectatus
sit, prorsus abhorreant3 cuius generis ea fere esse
videantur, quae in Legibus exponantur. Denique ta-
lis operis scribendi consilium si Platoni tribuatur,
pugnare id magnopere arbitrantur cum scribendi
consiliis, quae philosophus compositis libris de opti—
ma civitate agitaverit, nec tamen perfecerit utpote
morte praepeditus. Quae quidem omnia operae pre-v
tium est paullisper considerare accuratius, et quam-
nam vim habeant ad evertendam minuendamve ope-
ris Platonici auctoritatem, paucis disquirere.

