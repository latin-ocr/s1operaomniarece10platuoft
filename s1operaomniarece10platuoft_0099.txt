DE LEGIBUS etc. XCV

et qua ratione civitas vera quam optime condi et
administrari possit. Quod vero mores et instituta
civilia in altero opere multum differunt ab optimae
illius eiusque superioris civitatis rationibus, id non
ideo fieri existimandum est, quia philosophus sua
ipsius decreta atque scita posteriore tempore quasi
. perfide prodiderit, sed quod humanae istius reipu-
blicae, qualis vrevera condi posse visa est, rationes
ita tulerunt, ut multa aliter atque in superiore civi-
, tate ad optimi hominis similitudinem constituta et

gubernata instituerentur et ordinarentur. Nam per-
fecti sapientes quidem, quos philosophus censuit ci—
vitatibus non posse nisi divino quasi quodam bene-
ficio obtingere rectores et rerum suarum gubernato-
res, hic omnino sublati sunt. Ex quo quid porro
consequi necessario debuerit, sponte apparet. Nam
etiam multa alia mutanda fuerunt, quae ex magi-
stratuum virtute et praestantia unice pependerunt.
Deinde bonorum et mulierum communio ibidem pror-
sus evanuit, utpote verae hominum vitae minus ‘con-
sentanea. Nam quod philosophus in suprema illa
civitate voluit eam regnare convenientiam et unitatem,
ut militibus quidem certe, hoc est meliori civium
parti, nihil privum esse iusserit, omnia bona iis com-
munia attribuerit, facile intellexit eam vulgo esse
vitae humanae rationem, ut non solam tantum uni-
tatem, quam dicere licebit, sed etiam varietatem et
multitudinem sibi propriam deposcat, hominesque non
uni reipublicae mancipatos esse velit tanquam alicui
communitati, sed etiam sibi suisque vivere iubeat.
Sublata autem ista bonorum et mulierum communione
quis est uin sponte videat fieri non potuisse, quin
etiam mu ta alia aliter instituenda essent? Atque
eadem plane ratio est etiam aliorum institutorum ci-
vilium, quae in Legibus reperiuntur quaeque ab 0-
ptima illa civitate in Politiae libris descripta plus mi-
nusve recedunt. At enim vero quum negari nullo
modo possit, esse hanc utriusque operis diversitatem
sane maximam, tamen multum fallatur, si quis exi-
stimet, Platonem in Legibus reiecisse quae in Politiae
libris pro optimis probavit scita ac decreta. Imo
illa vel sic usque retinuit constanterque sequutus est.
Id quod ex duabus potissimum rebus clarissime in-
telligitur. Nam primum quidem etiam in Legibus

