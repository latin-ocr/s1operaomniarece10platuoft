XCIV PROLEGOMENA

manda sint. Quid igitur? tanta quum in utroque
opere quum rerum tum sententiarum reperiatur dis-
crepantia, nonnc verissime iudicasse videri debebunt,
qui Leges vel hanc ob caussam censuerunt nullo ·
pacto ab illo Platone scribi potuisse, quem omnes
communi consensione pro Reipublicae auctore haben-
dum arbitrantur? Enimvero primo sane adspectu
vix credibile alicui videatur, eundem philosophum
ista omnia ita scribere potuisse, nisi eum putare ve-
limus deserta propria caussa in aliena castra trans-
iisse et relicta sua ipsius doctrina prope a semet
ipso descivisse. At enimvero quum prima specie
unicuique ita videri possit, tamen haudquaquam er-
rare videmur re accuratius considerata existimantes,
fieri non posse quin contrariam sententiam amplecta-
mur. Tantum enim abest, ut alterum opus alteri
adversetur aut contrarium sit, ut ambo unius tam-
quam corporis membra putanda sint, quibus disso-
ciatis aut violenter divulsis Platonicae doctrinae ci-
vilis integritas et absolutio protenus auferatur, Ete-
nim Leges etsi a Republica mirum quantum ‘rece-
dunt, tamen eidem ita sunt coniunctae, ut ipsi quo-
dammodo suppetias ferre videantur. Quippe inter-
cedit inter utrumque opus non alia ratio et coniun-
ctio nisi haec. Libri de Republica exhibent civitatis
omnibus numeris absolutae speciem et imaginem,¹ ut
clarius appareat, quam alte enitendum sit mortali-
bus, si quando· ad tantam civilis societatis perfectio-
nem et excellentiam pervenire voluerint, quantam
maximam mente et co itatione fingere liceat. Sed
libri, qui sunt de Legi us, proponunt quasi pictu-
ram quandam optimae civitatis, qualis revera, data
optimae conditionis optione, existere posse videatur.
Quocirca illi tamquam summum illud proponunt ac
desuper ostentant, quorsum in vita civili constituenda
et regenda denique omnia studia et consilia dirigenda
sint. Hi autem docent ac patefaciunt, quid pro prae-
* senti rerum conditione agendum sit, ut saltem in
tantum, quantum fieri possit, ad summam illam per-
fectionis speciem escendatur. Equuo apparet, quam
arcta sit utriusque operis necessitudo et coniunctio,
siquidem in altero finis proponitur, ad quem contendi
oporteat3 in altero demonstratur, quousque vel in
praesenti rerum humanarum statu ad melius procedi π

