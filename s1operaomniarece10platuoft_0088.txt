LXXissv PROLEGOMENA

quandoquidem Critiam reliquit imperfectum, Hermo-
craten] autem ne attigit quidem, nedum absolvit.
Nempe hac luce clarius est, eum praepostera morte
esse impeditum, quominus hos libros ea, qua con-
stituerat, ratione profligaret et ad finem usque ela-
boraret. Igitur ne alios quidem libros scribendos
suscipere potuit. Ex quo efficitur, ut Legum opus
potius cuivis alii quam summo philosopho tribuen-
dum sit. Haec igitur critici, qui Legum libros Pla—
toni eripiendos ,esse arbitrantur. Speciosa vero ar-
gumentatio3 sed eadem tamen, si verum fateri vo-
lumus, ad confutandum non adeo difficilis. Quid
enim? nonne item recte licebit statuere et existimare,
Platonem reiecto in aliud tempus tetralogiae illius
perficiendae consilio, quum Politiam et Timaeum
elaboravisseh, ante omnia Legum scriptionem sibi
suscipiendam statuisse? an quis demonstrare unquam
poterit, philosophum promisisse, sese continuo ordine
nec intermisso scribendi negotio libros illos esse
perfecturum? Nimirum istud quidem ille nec pro-
misit nec vcro ita fecit. Cur autem non ita fecerit,
id quamquam ignoramus, tamen probabiliter coniicere
licet. Videtur enim vir sapientissimus ipsa magni-
tudine et excellentia operis, quo se de patriae suae
salute optime meriturum esse speraret, invitatus ac
permotus esse, ut seposita aliquantisper Critiae et
Hermocratis scriptione, ad illud componendum ani-
mum appelleret. Nam praeclarum illud rerum pu-
blicarum in melius mutandarum consilium quidni
recte statuamus animum viri ita occupavisse occu-
patumque tenuisse, ut nihil sibi antiquius duxerit,
quam illud quam primum ad exitum perducere? Ad
hoc vero accessit, quod etiam rei amplitudo pluri-
mum studii atque operae sibi deposcere videri de-
buit, ita ut nec aetas rem diutius differre aut pro-
crastinare pateretur. His igitur caussis permotus,
opinor, Critiam et Hermocratem, quamvis iam pro-
missum, seposuit, usque dum gravius et magnificen-
tius Legum opus condidisset. Hoc autem eum
opportune post Rempublicam esse aggressum, quis
est qui negaverit, ubi quam arcta sit utriusque ope-
ris necessitudo et coniunctio, secum reputaverit?
Sed istud quidem ut incertum sit quippe positum :
in mera animi coniectura, tamen illud certe nullo ᾗ

