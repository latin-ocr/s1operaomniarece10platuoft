LIBRI TERTII. ‘241'

olidae, olim a Pelopidis expulsi, postea in Pelopon—
nesum redierunt, mutato quidem pristino nomine
suo, siquidem iam Dores pro Achivis appellati sunt,
quoniam qui exsules illos collegerat, Aegimius, Do-
riensis erat. Atque hoc loco tamquam imprudentes
deferimur ad origines civitatis Lacedaemoniae. Quod
sane accidit perquam opportune, quandoquidem una
eademque opera etiam tertiae illius regiminis formae,
hoc est, democratiae, ortum indagavimus- Ve-
niendum igitur nunc est ad quandam speciem reipu-
blicae, quae in ipsa illa civitate Lacedaemonia
est. conspicua, hoc est, ad imperium regium.
Etenim prodiit apud Lacedaemonios respublica ex
universo populo (ἔθνος vocatur), cui reges sunt
praepositi. Quibus quidem rebus considerandis quo—
niam poterit intelligi, quid bene et laudabiliter fuerit
constitutum, quid male, et quaenam leges civitatem
. conservent quaeve eandem corrumpant ac pessum-
dent, in harum rerum explicatione paullo diutius no-
bis versandum erit. Conditae igitur a maioribus
vestris illis temporibus, quibus diximus, tres civita-
tates Doricae sunt, Lacedaemonia, Argiva, Messenia.
Quarum quidem reges inito foedere lunxerunt inter
se amicitiam et iureiurando interposito constitue-
runt, ut, si qua foederatarum rerumpublicarum leges
publice sancitas aut fidem datam esset violatura, con-
tra istam ceterae arma ferrent sibique mutuam prae·
starent opem. Praeterea reges iureiurando obstricti
sunt potestatis ipsis concessae modum non excedere,
quantumvis regiae familiae stirps cresceret3 iuravit
item populus se nullo unquam tempore abrogaturum
esse regium imperium, neque concessurum, ut quis
id tentaret, dummodo reges suum iusiurandum reli-‚
giose servarent. Quin etiam alia civitas alii spopon-
it perpetuam reipublicae constitutae incolumitatem
atque conservationem. Quod sane ad tuendam civi-
tatum illarum salutem plurimum valuit. Nimirum
est haec insipientium tantummodo hominum opinio,
ut existiment, populis eas scribendas leges esse,
quae ipsis placeant atque gratae et acceptae sint.
Quod profecto perinde est ac si quis ab artis gym-
nasticae magistris aut medicis postulet, ut corpora
curent ¹eo modo, quo unicuique maxime libuerit.
Sed quum foedus illud a tribus civitatibus initum

Plat. op. om. Vol. X. Seot. 1. lss

