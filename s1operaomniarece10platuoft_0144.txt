CXL PROLEGOMENA

magistratus, qui nuuc sint, id studere oportere iudi-¹
catur, ut omni ope vitam illam, quae olim Saturno
regnante inisse perhibeatur, in gubernandis civitati-
bus suis imitentur, ideoque id, quod in nobis insit
immortale, sedulo respectent et sequantur, leges
(νόμους) esse putantes revera νοῦ διανομήν, hoc est
mentis et rationis quasi quandam distributionem.
Quo quidem loco facile est animadvertere, quidnam
illud sit, in quo magistratuum iustitia ponatur. Cer-
nitur enim in eo, ut imperantes cupiditates suas ra-
tionis atque legum imperio coerceant, legesque sa·
pienter scriptas tamquam rationis iussa religiose co-
lant ac tueantur, quo recte suo munere fungentes
civitatis et felicitatem et perpetuitatem adiuvent ac
sustentent. In quo quidem negotio suo quod iuben-
tur in Saturniam illam civitatem tamquam divinum
quoddam verae civitatis exemplar intueri, ad cuius
similitudinem eas, quibus ipsi praesint, respublicas
regere et componere conducibile sit, est profecto id
ipsum quoque tale, ut in eo opere, in quo non de
perfectae civitatis specie et imagine, qua meliorem
animo fingi et cogitari non liceat, agitur, sed dis-
putatur de republica ad illius quidem similitudinem
comparata, veruntamen vitae mortalium communi ac-
commodata, scite ac prudenter positum videatur.
Nam quantum auctoritatis in optima civitate habent
sapientes principes et magistratuS, qui vivae quasi
sapientiae instar sunt ideoque nullis legum vinculis
constringendi iudicantur, tantum in veralrepublica
tribuitur legibus, utpote ex perfecta-e rationis fonte
ductis atque derivatis. Et sicuti perfecti illi sapien-
tes iubentur indefesso studio contemplari aeternas
sapientiae, bonitatis et iustitiae species ac formas
maximeque boni ideam, quo possint quum suas ipso-
rum mentes et animos, tum civium reliquorum vitam
ad earum rationem conformare eoque totam civita-
tem, quam gubernent, facere et servare quam beatis·
simam (de qua re v, Re‘ip. VI. p. 500. D. sqq.); ita
hic ii, quigtgubernaculum reipublicae tenent, monentur
et gravi cohortatione jncitantur, ut in beatum illud
perfectumque Saturni regnum tamquam perfectae re-
rumpublicarum gubernationis exemplum intueantur,
meminerintque semper, leges quid sint et ‘quorsum
tendant. Enimvero quantumvis alterius huius civi-

