DE LEGIBUS ete. xcvii

Verum haec omnia quo clarius etiani perspician-
tur rectiusque. diiudicentur, faciendum videtur, ut
de singulis quibusdam locis huc pertinentibus accu-
ratius paullo disquiratur. Disputabimus igitur de-
inceps primum de initiis atque elementis, ex quibus
civitas Legum conflata est; deinde quaeremus de
forma regiminis ei propria3 tum de civium statu et
fortuna deque disciplina civili in illa regnante expli-
cabitur3 postea disseremus de fine Legum ‹·ivitati
proposito, qua opportunitate simul utemur ad doctri-
nam virtutis illustrandam3 addemus porro alia de
religione et cultu deorum deque usu matheseos3 quo
tacto quaeremus, num et quatenus in Legum libris
doctrina de ideis neglecta ac praetermissa sit3 de-
nique etiam alia quaedam attingemus, quae viris
doctis moverunt dubitationes. Quibus omnibus ex-
positis denique perspicuum fore speramus, quanta
inter Leges atque libros Politiae intercedat conjun-
ctio ac necessitudo.

Cap. Vll.

Agitur de initiis et elementis unde civitas in
Legibus condita ortum habeat suum.

Quaerentes igitur accuratius seduloque circum-
spicientes, ex quibus initiis et elementis Legum
civitas, quam saepe diximus, composita sit et effecta,
cavere nobis magnopere debemus, ne incidamus
in eorum errorem, qui omnia ista censuerunt mero
ingenii lusu aut uno iudicii arbitrio a Platone con-
ficta esse neque ulla necessitudine cum ipsis Grae-
corum moribus, institutis ac legibus coniuncta. Quo
nomine lapsus est gravissime Frid. Astius De
Vita et Scriptis Plat. p. 385 sq., qui leges Platonis
censet fieri non potuisse quin vanae et inanes exi-
sterent ac scribentis consilio parum responderent, pro-
pterea quod quum omnes leges, si quid profuturae
sint, ex ipsa populi cuiusque'indole prodeant eius-
que ingenium et mores referant necesse sit, tum illae
fundamento historico penitus careant et Graecis po-
pulis tanquam alienum quiddam extrinsecus obtrusae
videantur. Enimvero nos quidem si quid iudicare

G

