DE LEGI BUS etc. LXXX—V

pacto concedendum arbitramur, quod continuo ex in-
termissa Critiae et Hermocratis scriptione collegerunt,
Legum opus a Platone haudquaquam componi po-
tuisse. Quemadmodum enim nemo contenderit, Goe-
thium nostratem, priore parte Fausti edita, nul-
lum alium deinceps librum aggressum esse scribere,
propterea quod altera celeberrimi poematis pars non
continuo sit subsequuta, ac sicuti nemo existimave-
rit Lessingium, ex quo Laocoontem in lucem
emiserit, quoniam liber iste non sit perfectus plane-
que absolutus, aut morte oppressum aut aliis caussis
impeditum omnino destitisse a scribendi negotio, ita
ne ex eo quidem, quod Plato post Politiam et Ti-
maeum non Critiam quoque et Hermocraten] ordine
continuo absolvit, vere recteque collegeris, eum nul-
lum amplius opus post Timaeum molitum esse, ac
si tale opus circumferatur, id protenus pro spurio ac
subditicio haberi oportere. Quod si vere statuimus,
ne hoc quidem argumentum ad Legum fidem et
auctoritatem labefactandam quidquam valere conse-
quitur.

Sed his expositis satis nobis videmur explana-
visse, quae de consilio et proposito, quod Plato in
Legibus scribendis tenuit, dicenda erant. Apparuit
enim, ut arbitramur, clarissime, et quale illud per se
fuerit, et quam e regie idem cum philosophi ingenio,
vita, doctrina, studiis denique, conveniat. Atque haec
si tenemus, etiam alia, quae deinceps explicanda
erunt, lucem suam acceptura esse non temere spe-
rare-videmur. Accedimus igitur nunc ad alterum
illud, quod in harum rerum quaestione maxime spe—
ctandum esse supra significavimus. Perspecto enim
proposito et consilio operis sequitur, ut de eiusdem
argumento, hoc est, de materia, quam scriptor tra-
ctandam sumsit, exponamus. In qua parte disputa—
tionis nostrae etsi facile videmus nos optime versa-
turos esse sic, ut primum omnem rerum a Platone
explicatarum vim atque copiam enarremus, quo cer-
tius intelligatur, quidnam illud sit, de quo deinde
verba facturi simus, deinde autem ad ipsum rerum
examen accedamus3 tamen quoniam argumenti copio-
siorem enarrationem singulorum librorum interpre-
tationi praemittemus, hoc loco consultum duximus
nihil nisi summam quandam disputationis in brevius

