DE LEGIBUS etc. LXXXIII

ner. Hermanni Vol. VI. p. 218. ἐσχάτους δὲ τούς
Νόμους φασὶ γεγράφθαι, διότι ἀδιορθωτους αὐτοὺς
¹ κατέλιπεν και συγκεχυμένους, μὴ εὐπορήσας χρόνον
διὰ τὴν τελευτὴν πρὸς τὸ συνθεῖναι αὐτούς εἰ δὲ
καὶ νῦν δοκοῦσιν συντετάχθαι κατὰ τὸ δέον, οὐκ
αὑτοῦ τοῦ Πλάτωνος συνθέντος, ἀλλα τινὸς Φιλίπ-
που Ὀπουντίου, ὸς διάδοχος γέγονε τοῦ Πλάτωνος
[διδασκαλείου] in quibus postremum vocabulum de-
lendum, quum Philippus nihil aliud fuerit nisi suc-
cessor Platonis in opere Legum perficiendo. —
Enimvero ex his sanequam est perspicuum, Plato-
nem non ipsum edidisse libros de Legibus Hoc
autem cur tandem eum putabimus facere omisisse?
Nimirum grandis aetatis senex quum eos in tabulis
consignavisset, repentina morte oppressus est. Qua-
propter Philippus Opuntius faciendum putavit, ut
eos ipse ex cereis transscriberet et in ordinem re-
dactos ac duodecim libris comprehensos in lucem
publicam emitteret. Quae narratio, sicuti infra vi-
debimus, etiam propterea quantivis pretii est, quod
‘ad indolem atque formam universi operis recte aesti-
mandam iudicandamque longe facit plurimum.

. Atque haec quum ita se habeant apertum esse
arbitramur, nihil egisse eos, qui Legum scribendarum
consilium a Platonis natura ingenio et ratione ab»
horrere iudicaverunt. Quamobrem transire iam lice-
bit ad tertiam dubitationem, quam qui operis aucto-
ritatem nuper convellere conati sunt, communibus
fere studiis excitaverunt. contenderunt enim viri
doctissimi fidem et auctoritatem librorum de Legibus
etiam ideo dubiam ac suspectam haberi oportere,
quia talis scriptionis consilium si Platoni attribua-
tur, magno opere adversetur illis viri consiliis,
quae efficta optimae civitatis imagine pro futuro
tempore inierit. Quid enim? inquiunt3 quum Plato
apud animum constituerit absoluto Politiae et Timaei
opere etiam Critiam et Hermocratem componere et
litteris exarare— nam Critiam quidem 1n Timaeo, Her-
mocratem autem in Critia p. 108. A. sqq. promisit
— quum igitur Plato illo tempore haec scribendi
consilia agitaverit, qui tandem fieri potuisse existi-
mabimus, ut amplissimum istud opus, quod est de
Legibus, conficere sibi proponeret? Etenim ne ist-a
quidem opera, quae proxime destinaverat, perfecit,

F*

