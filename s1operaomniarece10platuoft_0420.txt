⁶240 ARGUMENTUM

necessitate quadam eo perducantur, ut aliquos deli-
gant, qui cognitas habeant leges cuique domo usita-
tas, iisque cognitis exploratisque constituant, quid
universae communitati sit conducibile. Hi igitur
singularum familiarum et vicorum ducibus ac princi-
pibus veluti regulis quibusdam proponent et imper-
tient, quae ipsi cognoverint eorumque sanciendorum
dabunt facultatem. Et hi quidem ipsi legumlatores
appellabuntur3 sed communem regent et gubernabunt
societatem illi, qui familiarum sunt principes atque
duces. Qua ratione evenit, ut denique ex dynastia
et patrum familias dominatione oriatur aristocra-
tia, quam intelligimus imperium optimatium, ac si
· uni alicui deferatur principatus, monarchia nasca-
tur (p. 680. E. —- 681. D.). Atque his ita expositis
pervenimus ad tertiam quandam regiminis rationem,
quam democratiam dicimus, et in qua una omnes
formae ac species urbium et civitatum coniunctae
cernuntur. Et huius quidem initia divina quadam
ingenii felicitate demonstravit Homerus, qui post vi-
cos ostendit in planitie conditas esse urbes. --
Sed persequamur famae antiquae ‘vestigia, si forte
ea nos ad verum perducant. Relictis igitur montium
iu is homines olim in mao'no apertoque campo con-
diderunt Ili-um, situm illu3 in colle quodam non ita
excelso et multis fluminibus ex Ida manantibus ir-
riguo. Atque similiter passim alibi factum videtur.
Nam aucta per multorum saeculorum decursum ho-
minum multitudine etiam aliis in regionibus multas
exstructas esse urbes longe est verisimillimum. Quod
quidem ita evenisse etiam ex eo apparet, quod po-
stea non paucae civitates, iuncto foedere contra Ilium,
mari adeo transiecto, arma verterunt. Atque* hic
iam spectanda venit tertia illa, quam diximus, im-
perii ratio. Constat enim, Achivos, priusquam Ilium
exscinderent, per decennium Troiamobsedisse. Quo
quidem temporis spatio Graecia, dum principes abes-
sent, maximis motibus concussa est. Nam extiterunt
ibi interim iuvenes rerum novarum cupidi atque au·-
daces, qui pristinum rerum statum vehementer cou-
turbarent. Quin etiam duces Achivorum, quum do-
mum reverterentur, in' patria sua non eo, quo dece-
bat, honore excepti sunt, sed passim fuere eorum
caedes, fugae, exilia. Accessit ad haec quod Hera-

