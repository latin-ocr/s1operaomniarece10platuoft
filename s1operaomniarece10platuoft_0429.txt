LIBRI T‘ERTII. 249

nimiam arrogare potentiam. Quod quomodo evene-
rit, clarum est imprimis ex una veteris musicae de-
pravatione. Nam olim quidem certa quaedam con-
stituta fuerunt musicae genera, hymni, threni, pae-
anes, dithyrambi, quae quidem inter se miscere et
. confundere nefas ducebatur. Neque erat de his iu-
dicandi potestas penes populum, sed penes viros do-
ctrina et eruditione insignes, qui et ipsi musicos
cantus ab initio usque ad finem audiebant atten-
te, et> alios ad silentium adigebant. Quo fie-
bat, ut cives imperiis parerent ultro neque cum
tumultu sua protenus declararent ac patefacerent iu-
dicia. Sed procedentibus aetatibus ipsi poetae pri-
mum has leges migrarunt, ingenio quidem illi saepe-
numero praestantes, sed legitimae rectaeque musicae
ignari. Etenim voluptatis gratia et venustate dele-
niti modos mutarunt musicos et omnia ad plebis de-
lectationem retulerunt. Quo factum est, ut mox re-
rum musicarum iudicium in theatris ad imperitam
populi multitudinem perveniret, quandoquidem quis-
que sibi idoneus earum iudex et arbiter esse vide-
batur. Nec vero intra theatri parietes sese conti-
nuit haec populi arrogantia, sed proh dolor etiam
ulterius est progressa. Pervasit enim omnes priva-
tae pariter atque publicae vitae partes. Iam quum
sibi quisque in· omni negotio procaciter vindicaret
iudicandi disceptandique potestatem, factum est quod
fieri non potuit quin aliquando ita eveniret, ut revera
factum est. Etenim in locum pudoris successit
impudentia, procacitas, et intemperans omnium re·
rum licentia, quae perrupit legum publicarum vin-
oula, fidei sanctitatem subvertit, iurisiurandi auctori-
- tatem sustulit, denique etiam religionem et pietatem
in deos ita labefactavit, ut etiam ipsum numen divi-
num tolleretur (p. (598. A. — 701. Q). -— Atque
haec quidem a nobis eo consilio sunt disputata, ut
appareat salutem tam singulorum hominum quam
universarum'civitatum non alia re magis contineri,
quam libertate, concordia et sapientia. —
His auditis Clinias perquam opportune ait ita acci-
disse, ut de his rebus disputaretur. Datum enim
sibi a Cretensibus hoc muneris esse, ut sibi colonia
deducenda sit in regionem a Magnetibus* derelictam,

